276

aetati successisse putaverim, sobriores vero acrioresque
artis existimatores, qui fortasse plus quam par cst de
virtutibus fabularum Euripidearum detrahunt, e Didymi
Lysaniaeque (Androm. 10) disciplina profectos esse.

Iam vero praestantiorum scholiorum Ven. Vat. Neap-
principalem fontem Didymum csse demonstrare conanti
ante omnia lectorum mihi venia petenda est, si quae argu-
menta saepius usurpata facere non possum quin itemm
· atque iterum meos in usus convertam. Gravissimi igitur
momenti cum in hac etiam quaestione hoc sit, quod nullus
grammaticus saepius Didymo in partes vocatur, ne illud
quidem vi caret, quod, si Herodianum et Phrynichum ex-
ceperis, nullus excitatur, qui quidem Didymi saeculum ex-
cedat. Aetate enim posterior est Aristophane Timachida
Apollodoro Tarsensi Aristarcho Oratete Parmenisco. Cal-
listrato et Alexandro (si quidem Milesium intellegis Crate-
tis discipulum), qui in schol. Med. audiunt ol προυπομνη-
ματισάμενοι. Tertium argumentum inde repetas, quod,
quae doctrinae vere-Alexandrinae copia multiplex haec
quoque scholia commendatiora reddit, ubicumque apparet
auctoribus iis illustrandis accommadata, quibus Didymum
operam dedisse scimus, ea fere Didymi hereditas nobis
obveniat, cuius apparatus praestantissimos posteriorum
grammaticorum amplitudine neque potuit ullus superare
neque cur superaret caussam habuit, tum quia scriptores
et interpretandi et recensendi ratio post aevum Augusteum
plane immutaretur, tum quod commentatorum industria a
poetis quos dicunt classicis ad Alexandrinos potissimum
poetas, Apollonium, inquam, Callimachum Euphorionem Ara-
tum Nicandrum atque id genus alios se applicaret, cum
admirabili ipsius Didymi sedulitate id effectum esse videri ,
posset, ut quos et poetas et pedestris orationis scriptores
pertractasset, ii neque interpretis neque critici diligentia
in tempus aliquod egere viderentur. Deinde si quam ex
auctoritate , quam· Aristarchi studia Homerica, imprimis
quod notarum criticarum usum attinet, ut in Sophoclis fa-
bulis, ita in Euripideis recensendis habuerunt, de com-
mentatore aliquo coniecturam capere licet, qui cum Ari-

 

